De grote Fotografen

DGF

Walker Evans
Robert Frank
Garry Winogrand
Diane Arbus
Vivian Maier

Garry Winogrand, New York, ca 1962
Garry Winogrand, New York World’s Fair, 1964
Garry Winogrand, Central Park Zoo, New York, 1967

Garry Winogrand (1928 – 1984) was een Amerikaans fotograaf. Hij werd bekend door onder andere zijn straatfotografie.

Levensloop

Winogrand volgde een kunstschildersopleiding aan het City College in New York in en bekwaamde zich daarna als schilder en fotograaf aan de Colombia University in New York (1948). Bij Alexey Brodovitch van de New School for Social Research volgde Winogrand in 1951 een cursus fotojournalistiek. In de jaren 50 werkte hij voor onder andere het Amerikaanse tijdschrift Sports Illustrated. Geïnspireerd door het werk van Walker Evans trok Winogrand op eigen initiatief in 1955 vier maanden door Amerika, waarschijnlijk onbewust, maar gelijktijdig met Robert Frank. De tocht leverde voor Winogrands doen slechts weinig foto's. Totaal zijn van deze tocht slechts 35 films in de archieven gevonden. Winogrand heeft zelf altijd aangegeven dat hij rond 1960 pas een serieus fotograaf werd.

In 1973 doceerde Winogrand fotografie aan de Universiteit van Texas in Austin en het Art Institute of Chicago. In de loop van zijn carrière is zijn werk bekroond met verschillende prijzen waaronder de Guggenheim Fellowship Award (1964, 1969, 1979) en de National Endowment of the Arts Award (1979). De Guggenheim Awards gaven Winogrand de gelegenheid om zich fotografisch te verdiepen in het Amerikaanse dagelijkse leven. In 1984 overleed de fotograaf. Na zijn dood liet hij een groot onbewerkt archief achter: 2.500 rolletjes onontwikkelde film, 6.500 rolletjes ontwikkelde film en 3000 contactvellen die nog onbekeken waren. Bij elkaar 12.000 rolletjes of circa 432.000 foto's die Winogrand nooit heeft gezien.

Stijl

Garry Winogrand vond vorm belangrijker dan inhoud. Het ging er niet om wat er op een foto was te zien, maar hoe het gefotografeerde op een foto werd afgebeeld. Een foto hoefde er bovendien niet op een specifieke manier er uit te zien: "Er zijn geen formele regels van compositie waaraan een foto moest voldoen." Zo ook vermeed hij de optische vertekeningen zoals extreme groothoeklenzen veroorzaakten.

Winogrand probeerde de wereld die hij bekeek door zijn zoeker "te veranderen". Je leert niets van herhalen wat je al kunt, dus ik blijf proberen het telkens onbekend te maken. Zodra hij in de camera een beeld herkende dat hij al gemaakt, veranderde hij iets aan dat beeld (standpunt, juxtapositie, afstand tot het onderwerp).Winogrand beschreef deze manier van werken als het telkens weer creëren en vaststellen van een visueel probleem.

Auteur: Je eigen naam...